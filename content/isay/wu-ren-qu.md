---
title: "吴人曲"
date: 2024-09-01T19:06:52+08:00
---

乏闷于心，久未下笔。尝欲有所言，行半而力有不逮，遂废之。陈王有诗《种葛篇》云——往古皆欢遇，我独困于今。吾虽不知昔，亦困于今矣。

魏晋困者繁多，时人喜服散。今思之，当有借散忘困之意。梁萧绎在《金楼子》中，则直言其有心疾；且曹志、殷师亦有之，晋狂士阮裕应有之。

心疾何起？医者言病，骚客言忧。吾非医，又难为文，稍叙聊为慰藉。

陆机有乐府《拟明月何皎皎》，甚爱之。
> 安寝北堂上，明月入我牖。  
  照之有余辉，揽之不盈手。  
  凉风绕曲房，寒蝉鸣高柳。  
  踟蹰感节物，我行永已久。  
  游宦会无成，离思难常守。   

陆逊没时，陆抗年二十；晋灭吴时，陆机年二十。其兄晏、景为王浚别军所杀。机退居旧里，闭门勤学，积有十年。作《辩亡论》，入洛造太常张华。

中华人士轻吴人，范阳卢志曾于众中问机曰：“陆逊、陆抗于君近远？”机曰：“如君于卢毓、卢廷。”后汉马援曾以书诫子弟曰：“吾欲汝曹闻人过失，如闻父母之名，耳可得闻，口不可得言也……”其情如此，其轻如此。

吴人被轻难为郎。陆机《荐贺循疏》言：“荆、扬二州，户各数十万。今扬州无郎，而荆州江南乃无一人为京城职者……”欲游宦有成，陆机自污其身，与贾谧亲善，为二十四友其一，以进趣获讥。后又周旋诸司马间。其时尤乱，顾荣与州里人书曰：“吾为齐王主簿，恒虑祸及，见刀与绳，每欲自杀，但人不知耳。”《拟明月何皎皎》当作于此间——“行身将寝，月自入室。惚兮恍兮，辉余其间；恍兮惚兮，微之不盈。众人皆相聚，而我独若遗。游宦无成，离思难守；游宦无成，离思常守。”

陆机负其才望，而志匡世难，终不还吴。后为大都督，将战时，孟超不受节度，谓机曰：“貉奴能作督不！”后军败遭馋身死，叹曰：“华亭鹤唳，岂可复闻乎！”

初，孙秀降晋，晋武帝妻以姨妹蒯氏，室家甚笃。妻常妒，乃骂秀为“貉子”，秀大不平，遂不复入。赖晋武帝相慰，遂为夫妇如初。后吴平，孙秀以亡国支庶，府望不显，中华人士耻为掾属，以侃寒宦，召为舍人。侃子孙浮沉，至曾孙陶潜，不能为五斗米折腰，解印去县，赋《归去来》。

吾年少时读《归去来》，不知其情，以为退之过甚，天下无不可苟合之事，况为令耶。行至今，知事稍多，人之口食，月不过五斗，何须心为形役？倘陆机知之，能归去长闻华亭鹤唳否？吾学至今，但知风声鹤唳，乐鹤唳者，唯机耳，其以鹤唳比孔明游学抱膝长啸耶？

吾思已乱，无才可驭，聊以此篇效古人之长啸与鹤唳。
